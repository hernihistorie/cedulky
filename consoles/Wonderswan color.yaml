name: WONDERSWAN COLOR

years: 1999 - 2003

bullets:
    - 3.072 MHz CPU
    - 1Kb NVRAM
    - 1 AA baterie
    - obrazovka 224 x 144

specs:
    - 
    - 
    - 
    - 

text: >
      Tvůrce původního Game Boye, Gunpei Yokoi, chtěl už nějakou dobu odejít od Nintenda a založit vlastní firmu. Po neúspěchu Virtual Boye, už ho nic nedrželo, a tak vznikla firma KOTO Laboratory. Gunpei začal tvořit duchovního nástupce Game Boye, který by navázal přesně tam, kde skončila miniaturizovaná verze Game Boy Pocket. Bohužel se následkem autonehody svého vynálezu nedožil. Herní systém WonderSwan začal vznikat ve spolupráci s firmou Bandai. Plně se v něm projevil odkaz Yokoiova smýšlení o zastaralých, ale prověřených technologiích a jejich plného využití. Černobílá obrazovka sice nikoho nenadchne, ale mnoho dobrých nápadů, jako byla zabudovaná paměť, ovládání uzpůsobené hraní na výšku i šířku a hlavně neuvěřitelná výdrž (40 hodin na jednu baterii) s velmi nízkou cenou dávali WonderSwanu naději. Navíc se handheldu dostalo velké podpory japonských herních studií jako Square Enix (Final Fantasy), ale nedařilo se mu nalákat obecenstvo původního Game Boye, které si užívalo novinku s barevnou obrazovkou, Game Boy Color. Bandai pružně zareagoval tvorbou vlastní barevné verze, ale ani to nestačilo. Systém měl solidní prodeje, ale nestačil na pozici Nintenda na trhu. Bandai se rozhodl nesnažit se expandovat mimo Japonsko, pravděpodobně kvůli katastrofálním prodejům dalšího japonského handheldu, Neo Geo Pocket.

game: 

game_image_url: 