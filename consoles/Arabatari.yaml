name: NELICENCOVANÉ KLONY ATARI 2600

years: 80. a 90. léta

bullets:
    - 
    - 
    - 

specs:
    - 
    - 
    - 
    - 

text: >
      Ohromný úspěch Atari 2600 vedl k tomu, že se kromě nových revizí od Atari objevily na trhu také lacině produkované nelicencované varianty od různých výrobců, kteří viděli v kopírování tohoto nově úspěšného zboží šanci snadného zisku. Zajímavostí je, že jednou ze společností vyrábějících vlastní Atari 2600 se na krátkou dobu stalo i Coleco, výrobce konkurenční konzole ColecoVision. Tyto hardwarové klony původní konzole byly rozšířené hlavně v zemích, kde nemělo Atari nebo ostatní výrobci domácích konzolí žádné oficiální zastoupení. Díky tomu se vyhnuli jak vlivu konkurence, tak i Videohernímu krachu roku 1983 a úspěšně pokračovaly v prodejích i v době, kdy se už v USA rýsovala nová generace domácích konzolí. U nás byla nejrozšířenější varianta od arabského výrobce Dar Yar prodávaná pod názvem Television Computer System (oproti původnímu názvu Atari 2600 - Video Computer System) a přezdívaná „arabatari“. Ta měla, stejně jako většina takových klonů, zabudované hry, které se na obyčejném Atari 2600 musely dokupovat na cartridgích, což byla další výhoda pro jejich přežití vedle výkonnějších, ale dražších, zařízení během 90. let. Jejich éru ukončil až nástup podobně levných a rozšířených napodobenin NES, tzv. „famiklonů“.

game: 

game_image_url: 